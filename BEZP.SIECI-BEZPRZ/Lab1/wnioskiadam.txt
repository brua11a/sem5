Narzędzia rekonensansowe, zarówno starsze, nowsze, mniej i bardziej interaktywne wszystkie działały dosyć podobnie i zwracały w większości te same informacje. Czasem jedynie można było napotkać dogodności, takie jak "tłumaczenie" nazw klas sprzętowych bądź graficzny interfejs. Z tego powodu zatem najlepiej jest używać po prostu tego, który najlepiej pasuje do naszych potrzeb i jest dalej wspierany. Jeśli potrzebne nam są minimalne, surowe dane, które dalej będą obrabiane, wystarczy nam narzędzie typowo terminalowe takie jak hcitool. Jeśli zaś naszym celem będzie dogłębna analiza przy pomocy tylko jednego narzędzia to można rozważyć chociażby bettercap (działający dla urządzeń Bluetooth Low Energy). 
Pokazuje to jednak, że rekonesans Bluetooth jest prosty w wykonaniu i każdy z laptopem z systemem Linux może przeskanować swoje otoczenie w poszukiwaniu fizycznych adresów (BD_ADDR) pobliskich urządzeń, jak i ich klas i nazw. Jest to wystarczające to próby ataku.

Jednym z takich ataków był spoofing, który również okazał się dziecinnie prosty ze zgromadzonymi wcześniej informacjami. Pokazuje to, że podszycie się pod inne urządzenie jest realnym zagrożeniem, zatem parowanie Bluetooth powinno być wykonywane szybko i w uzgodniony sposób, żeby nikt nie zdążył się podszyć. O ile jest to słaby sposób obrony, to specyfikacja Bluetooth nie posiada niczego lepszego.

Ostatnie dwa zadania pokazują podatność parowania BLE na łamianie TK i LTK koniecznych do szyfrowania ruchu pomiędzy sparowanymi urządzeniami oraz klasyczny Brute Force. Problematyczną częścią pierwszego ataku jest przechwycenie całego procesu parowania, a problemem drugiego z nich jest przestrzeń kluczy. Ataki Brute Force są realnym problemem wszędzie, gdzie używany jest PIN - jest to mało skomplikowany sposób autentykacji.

Podsumowując, powszechnie stosowany i przez wszystkich lubiany protokół Bluetooth jest bardzo podatny na podszycie i inne ataki, ale nie jest to zazwyczaj duży problem jeśli parujemy urządzenia w domu, a publicznie jesteśmy już do nich podłączeni.